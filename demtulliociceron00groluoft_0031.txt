23

pax quodammodo restituta et memoria scelerum anni 87.
aliquanta e parte exstincta est (cf. Mommsen. Histor.
Rom. 5 v.11. p. 320.) Praeterea, ut notum est, publica
multorum caedes facilius quam privata singulorum occisio
ignoscitur. Neque etiam offendendum esse mihi videtur,
quod in illo prooemio Cicero ad poema iam in adulescentia
conscriptum recurrit: nam cum eius argumentum e Ro-
manorum ipsorum rebus depromptum de viro excellen-
tissimo ageret, fieri non potuit, quin diutius in Roma-
norum animis et memoria haereret, neque mirandum est,
quod posteriore etiam tempore circa a. 52. Ciceronis
adversarii, id quod initium librorum de legibus docet,
carmen illud adhibebant, ut de eius auctoritate et gloria
detraherent. Id quoque monendum est, quod Cicero
ipse semel atque iterum in scriptis · suis ad Aratea re-
currit, quae haud ita magni aestimanda ipsa quoque in
adulescentia conversa sunt. Accedit quod Cicero adu-
lescens et post usque ad consulatum populari causae
studebat, quippe qui non ignoraret, se, cum ignobili loco
natus esset, honores in re publica non nisi populo ad-
iuvante, qui magistratus crearet, consecuturum esse.
Praeterea erat popularis propinquusque Mari, et quanta
admiratione victoris Cimbrorum patriaeque conservatoris
totam per vitam imbutus fuerit, permulti loci ex scriptis
eius testimonio sunt. Atque etiam errores illi Mari et
casus mirifici imprimis adulescentis ingenium oblectasse
et ad versus faciendos allexisse iudicandi sunt. Deinde
si carmen inter a. 56. et 52. conscriptum est, suspicio
quodammodo movetur, quod eius in epistulis permultis
ex illis annis in tribus earum corporibus exstantibus
nusquam mentio fit. Nec vero scio an in prooemio illo
librorum de legibus Cicero ipse leviter significet Marium
se adulescentem composuisse, cf. Ι. 1. 4. ,sed tamen non-
nulli isti, Tite noster, faciunt imperite⁷ qui in isto

