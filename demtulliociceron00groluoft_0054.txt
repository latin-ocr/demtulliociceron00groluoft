Epigram-

46

tionem celebrare constituit, ut videtur, carmine epico.*)
Quod fortasse ut celerius conficeretur aut alia nescio
qua de causa Quintus a Marco petivit, ut versibus fa-
ciendis se adiuvaret. Non aliter intelligendum esse
mihi videtur, quam certa quadam de parte agi, quam
Marcus versibus persequeretur, ut Quinti ipsius operi
adiungeretur. Marcus quod frater rogabat se facturum
esse promisit**); sed iisdem de causis, quibus adductus
carmen ad Caesarem eodem illo tempore inciderat, factum
est, ut promisso non staret. Fratre semel atque iterum
urgente saepius, quod eius voluntati non satisfaceret, se ¹
excusat, cum ceteris illis causis (cf. p. 44.) adicit, in
arte poetica fratri priores partes se concedere.***) Quin·
tusne solus sine auxilio fratris carmen illud finiverit
necne, a scriptoribus non traditur.

Atque etiam nonnulla epigrammata Ciceroni attri-
buuntur, velut a Quintiliano inst. orat. VIII. 6. 73. ,nec
pauciora sunt (sc. hyperboles) genera minuendi: ‚vix
ossibus haerent‘ et quod Ciceronis est in quodam iocu-
lari libello:

,fundum Vetto vocat quem possit mittere funda,

ni tamen exciderit qua cava funda patet.‘

G. Ι. Vossius, Tollius, Burmannus (anthol. lat.
tom. Ι. p. 493. lib. III. ep. 56.) hoc epigramma non

 

*) ad Q. fr. II. 16. 4. ‚te vero ιῖπόθεσιι.· scribendi egregiam
habere video. Quos tu situs, quas naturas rerum et locorum, quos
mores. quas gentes, quas pugnas, quem vero ipsum imperatorem
habes!‘ quae verba ad carmen epicum revocanda esse videntur.

**) ad Q. fr. ΙΙ. 16. 4. ,Ego te libenter, ut rogaS, quibus
rebus vis adiuvabo et tibi versus quos rogas γλαῦκ’ εἰς Ἀθῆνας mit-
tam.‘ — ad Q. fr. ΙΙΙ. 1, 11. ,Tibi quod rogas, quoniam ipsi fontes
iam sitiunt, si quid habebo spatii, scribam.‘

***) ad Q. fr. HI. 4. 4. ‚. . . . Simul et illud — sine ulla meher-
cule ironia loquor —- tibi istius generis in scribendo priores partes
tribuo quam mihi& Cf. praeterea ad Q. fr. III. 5. 43 III 5. 7.

