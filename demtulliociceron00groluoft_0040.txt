32

Cicero videtur se in concilium deorum advocari, ubi
Juppiter ei ostendebat, quanta pericula patriae instarent,
et Minerva, quibus artibus patriam servare posset, cf.
Sallust. in M. Tullium invect. Π. 3. ,. . ‚Cicero se dicit in
concilio deorum immortalium fuisse, inde missum huic
urbi civibusque custodem} ibid. IV. 7. ,sed ‘quid ego
plura de tua insolentia commemorem? Quem Minerva
omnis artis edocuit, Iuppiter optimus maximus in con-
cilium deorum admisit} Quintilianus inst. orat. XI. 1. 24.
,non desierunt carpere maligni
,cedant arma togae, concedat laurea linguae‘
et q
,o fortunatam natam me consule Romam‘

et Iovem illum, a quo in concilium deorum advocatur, et
Minervam, quae artes eum docuit.t In Iove et Minerva
tali modo adhibendis poeta imitatus est quaedam exempla
Graeca testimonio Quintiliani, qui‘l. c. pergit ,quae sibi
ille secutus quaedam Graecorum exempla permiserat}
Manifestum est hoc referendum esse ad Iovem et Mi-
nervam, non recte Heusdius (l. c.p. 55.) his verbis nixus
totum carmen ad Graecorum exemplum conditum esse·
iudicat. Quos autem scriptores Graecos Cicero imitatus
sit, statui non potest. At Baehrius (Heidelb. Jahrb. der
Litterat. 1847. p. 355.) existimat, illa Quintiliani de Iove
et Minerva verba, quod in iis vestigia hexametrorum
inveniri non possint, ea de causa ex aliis carminibus
deprompta esse. Sed cuius alius generis versus in loco
illo lateant et cui ali carmini delegandi sint, vir doctus
non dicit vixque quisquam dicat. Meo quidem iudicio
aptissime illa verba ad idem de consulatu carmen revo-
cantur. Soluta autem oratione usus est Quintilianus,
non vincta, ut brevi ante, quod illae duae in Olympo
res, ut manifestum est, compluribus versibus continebantur
verebaturque, ne longus esset: antea singulos tantum

 

