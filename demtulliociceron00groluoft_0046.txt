38

scholiastes quoque recte adnotat, carmen his verbis si-
gnificari, errat autem, ut ex iis quae supra exposui ap-
paret, quod existimat carmen ,de consulatut intelligendum
esse.÷÷) Cui adnotationi non nimis multum attribuendum
est neque nostra illa sententia de duobus diversis car-
minibus labefactatur. Nam notum est, scholia Bobiensia
saeculo quarto aut quinto composita, etiamsi e parte ad
‘Asconium Pedianum recurrere videntur, tamen saepius
salsa et perversa praebere.

Finiverat Cicero carmen de exsilio redituque iam⁴
a. 55., sed dubitabat in publicum edere (cf. ad Att.
IV. Sb, 3. (a. 55.) ‚de poemate quod quaeris⁷ quid si
cupiat effugere? quid? sinas?‘‚ cf. ad fam. Ι. 9. 23. ,libros
de temporibus meis, quos iam pridem ad te misissem,
si esse edendos putasscm‘). Causam esse scribit (ad fam.
I. 9. 23), non quod inimicos timeret, quos parce tantum
et molliter insectatus esset, sed quod vereretur, ut omnes,
qui de reditu meriti essent, quorum numerus esset in-
finitus, satis in carmine nobilitasset. Vera causa nescio
an fuerit, quod res publicae tum etiam nimis fluctuantes
ei esse videbantur, quam ut sine ullo periculo illud
poema edi posse putaret. Quinto tantum fratri clam
iam a. 55. miserat: huc enim aptissime arbitror revocari
illa ex ep. ad Q. fr. Π. 9. 1. (a. 55.) ,placiturum tibi
esse librum meum suspicabar: tam valde placuisse quam
scribis valde gaudeo e. q. sf A. 54. autem poema iuris
public-i factum esse videtur. Iam in illa epistula ad
Lentulum (a. 54.) promisit⁷ se carmen prima quaque
occasione data ei missurum esse. Eodem anno Caesar,

*) Scholiastae verba sunt: ‚suffecerat enim de ea oratione
dixisse, qua vel senatui vel populo gratias egit. Nunc autem et de
versibus suis facere mentionem videtur, quos intempestivum sit in
iudiciali dissertatione recitare, Non potuit tamen in totum de iis
tacere. Nam de consulatu suo scripsit poetico men-of

 

