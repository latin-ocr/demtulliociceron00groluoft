53

sic loquantur. . . .‘ Illos versus autem, ut Gellius recte
monet, non Aiax, sed Hector loquitur neque tum cum
ad depugnandum cum Aiace congreditur, sed cum Graecos
hortatur, ut quendam ad depugnandum sibi opponerent:
neque de Aiacis, sed de cius tumulo agitur, quocum
Hector congressurus est: Aiacem euin esse, post demum
sorte decernitur. Similiter Cicero duobus aliis ex Ho-
mero sumptis locis errat de persona loquente. Versus
enim de div, II. 30. 63. allatos (= Il. ΙΙ. 299-330.)
non Agamemnon, sed Ulixes, et versum ibid. ΙΙ. 39. 82.
(= ΙΙ. ΙΧ. 236.) positum non Aiax, sed idem Ulixes
apud Homerum dicit. —

Non praetermittam, quosdam versus ex Cleanthe
stoico Graeco conversos, qui apud Senecam ep. 107. in-
veniuntur,aBurmanno (anth. Lat. tom. Ι. p. 605, 1. III.
ep. 157.) Ciceroni attribui. Seneca enini l. c. scribit:
,et sic adloquamur Iovem, cuius gubernaculo moles ista
dirigitur, quemadmodum Cleanthes noster versibus diser-
tissimis adloquitur, quos mihi in nostrum sermonem
mutare permittitur Ciceronis, disertissimi viri, exemplo.
Si placuerint, boni consules. Si displicuerint, scies me
in hoc secutum Ciceronis exemplum.

,Duc me parens celsique dominator poli,
quocumque placuit, nulla parendi mora est.
Adsum impiger. Fac nolle comitabor gemens
malusque patiar, facere quod licuit bono:
ducunt volentem fata, nolentem trahunt}

(Versus Cleanthis ipsius servati sunt ab Arriano in Epi-
cteti enchiridio c. 53.) Sin autem illa Senecae verba
paulo accuratius inspicies, apparebit, versus non Ciceronis,
ut Burmannus vult, sed Senecae ipsius esse. Id tantum
ex illo loco patet, Ciceronem, et ipsum illos Cleanthis
versus nescio quo loco Latine expressisse.

