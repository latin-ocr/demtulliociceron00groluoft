49

Illud in Tironem epigramma num re vera Cico-
ronianum sit adhuc nemo, quod sciam, dubitavit,
sed mihi quidem valde dubitandum csse videtur. Nam
eiusmodi sordes maxime discrepant ab omnibus ceteris,
quae de Ciceronis natura moribusque scimus, neque
ullo alio loco traduntur. Asini autem Galli testimonio
non nimis multum attribuendum esse puto. In illo
enim libro notum est eum id unum egisse, ut omni
modo patrem nobilitaret, Ciceronem detraheret. Quot
'autem opprobria ibi Ciceroni data omnino commenticia et
quam turpia sordidaque fuerint, inde apparet, quod
Claudius imperator (cf. Sueton. Claud. 41.), ut Ciceronem
defenderet purgaretque, singularem librum scripsit, et ex
illis Gelli verbis patet (N. A. XVII. 1. 1—3.): ‚ut qui-
dam fuerunt monstra hominum, quod de dis immorta-
libus impios falsasque opiniones prodiderunt, ita non-
nulli tam prodigiosi tamque vecordes exstiterunt, in
quibus sunt Gallus Asinius et Largius Licinus, cuius
liber etiam fertur infando titulo Ciceromastix, ut scribere
ausi sint, M. Ciceronem parum integre atque improprie
atque inconsiderate locutum. Atque alia quaedam, quae
reprehenderunt, neque dictu neque auditu digna sunt.<
Quae cum ita sint, ego quidem arbitror facile fieri potu-
isse, ut Asinius illam sordidam inter Ciceronem et Ti-
ronem consuetudinem illudque epigramma commini-
sceretur vel ab aliis fictum tamquam verum in librum
suun] reciperet. -—

In anthologia Latina (Burm. tom. Ι. p. 307. lib.
Π. ep. 128.) praeterea ad Ciceronem refertur hoc epi-
gramma:

,vigilantem habemus consulem Caninium3
in consulatu somnum non vidit suo}
Haec verba spectant ad C. Caninium Rebilum, qui Q.

Fabio Maximo, consule anni 44„ pridie kal. Jan. mortuo
4

