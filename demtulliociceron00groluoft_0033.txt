25

praesertim pronomine ‚isto' adiecto, illum ipsum poema
adulescentiae suae attribuere. Nam meo quidem sensu
maturiore aetate si Marium scripsisset, neque periculum
nondum elaboratum in volgus edidisset, neque, si per-
politum limitatumque divolgasset, appellasset periculum.
Aliter autem, ut mihi videtur, res sc habet, quod de
carmine in adulescentia orto vocabulo periculi utitur.
Itaque ego quidem ad senteutiam inclino, carmen ab
adulescente Cicerone conditum esse-

· Quo autem anno scripserit, accuratius diiudicari
non potest, sed generaliter, ut mihi videtur, si modo
scripsit adulescens, spatium inter a. 86. et 83„ i. e. inter
Mari mortem et Sullae ex bello Mithridatico reditum
statui potest. Post enim reditum inter consulatum dicta-
turamque eius vix Cicero Marium carmine celebrasse
putandus est, ut iam Corradus (l. e. p. 289. = Ern.
p. 256.) recte iudicat. Nam etsi concedendum est, Cice-
ronem post Sullae reditum libertate animi quadam usum
esse, ut apparet ex causis pro SeX. Roscio Amerino et
pro Arretina quadam muliere (of. pro Caecina 3397.)
actis, tamen versibus in adversarium vehementissimum
compositis Sullam acrius provocaret necesse erat, quam
ut non grave periculum subiret, quod eum non facturum
fuisse arbitror. A. 86-83. autem, dum Sulla abest in
Graecia, multo minus metuendum erat, Nam spes erat,
bellum Mithridaticum gravissimum periculosissimumque
futurum esse et fortasse Sullam, ut tres illos priores
duces, Oppium, Cassium, Aquilium oppressum iri. Parvo
enim cum exercitu in Graeciam transierat, Mithri-
dates autem ingentibus copiis Graeciam obtinebat, et
Athenae multos per menses obsessae ostendebant, Ro-
manos hostibus vix pares esse. Neque etiam Sulla,
donec aberat, ullo modo discordiarum inter optimates et
populares intercedentium particeps faetus est. Ita igitur

