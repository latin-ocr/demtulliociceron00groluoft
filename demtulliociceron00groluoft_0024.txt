16

diserte affirmari. Sed haec sententia stabilis esse non
potest. Nam si a. 60. ipse, non ad Arati exemplum,
Prognostica conscripsisset, certe in libro de divinatione
a. 44. conscripto non ex Arato in adulescentia conversos,
sed a se ipso a. 60. compositos versus ille attulisset.
Versus autem illic positi ut primo obtutu satis patet
accurate Arateis respondent.

Alii ut Nobbius (l. c. p. 1036.) et Heusdius (l. c. p. 40.)
nixi verbis in ep. ad Att.11. 1. 11. (a. 60.) scriptis

,Prognostica mea cum oratiunculis propediem exspecta<

iudicant Ciceronem adulescentem et Phaenomena et Pro-
gnostica convertisse, posteriore autem aetate Prognostica
denuo pertractasse. Sed ne hoc quidem verisimile esse
mihi videtur. Nam si posterioribus annis rursus ad
Prognostica aggressus esset, certe —— id quod non factum
esse silentio ipsius et ceterorum satis affirmatur — Phae-
nomena quoque retractasset, ut illa e parte haud ita
levia menda removeret, quae ipse quoque maturiore
aetate perspexisse putandus est.

Henricus Jodanus, vir doctissimus, praecipiti morte
nuper omnium summo cum dolore litteris et discipulis
ereptus, Ciceronem adulescentulum Phaenomena tantum,
a. 60. demum (cf. ad Att. ΙΙ. 1. 11.) Prognostica Arati
convertisse arbitratus est (ef. Krit. Beitr. zur Gesch. der
lat. Sprache p. 299). Sed re semel atque iterum de-
liberata viro doctissimo, praeceptori dilectissimo, hic qui-
dem assentiri non possum. Quod Cicero de nat. deor.
Π. 41. 104. ex Phaenomenis tantum versus ponit idque
carmen in adulescentia conscriptum esse dicit, de divin.
autem Ι. 8. 13. ex Prognosticis tantum locos affert de
tempore nil adiciens, ea mihi quidem indicia edere non
videntur, Prognostica posteriori demum· aetati attribuenda
esse. Nam ne de legg. quidem II. 3. 7., ubi Phaeno-
mena memorat (‚a Jove Musarum primordia‘, sicut in

 

ἑ
:³

ἱ,
ἐγ
’.τ
Ξ
ἓ·-
,ζ

 

